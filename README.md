# Ubuntu Kurulumu

## Gerekli Ön Koşullar:
1. **Bilgisayarın şarjı:** %100 olmalı.
2. **Boş Disk Alanı:** Bilgisayarınızda Ubuntu’yu kurmak için yeterli boş yer bulunmalıdır.
3. **Flash Bellek:** En az 12 GB kapasiteli bir USB bellek (içindeki veriler silinecektir; yedek almanız önerilir).

## Kurulum Adımları:

### 1. Ubuntu İndirme
- **Ubuntu 24.04 Desktop** işletim sistemini [resmi Ubuntu web sitesinden](https://ubuntu.com/download) indirin.
- "Download for free" seçeneğine tıklayın ve "Download 24.04.1 LTS" en son versiyonunu indirin.

### 2. ISO Dosyasını Flash Belleğe Yazma
- ISO dosyasını flash belleğe yazmak için **Balena Etcher** uygulamasını kullanın.
- Balena Etcher'ı açın ve "Flash from file" seçeneğine ISO dosyasını sürükleyin.

### 3. Bilgisayarı Boot Menüden Başlatma
- Bilgisayarınızı tamamen kapatın. Açarken (Esc) tuşuna birkaç kez basarak Boot Menü'nü açın.
- Boot Menü'den **USB HARD DRIVE (UEFI)** seçeneğini seçin.

### 4. Ubuntu'yu Deneme veya Kurma
- Açılan menüde Ubuntu'yu denemek veya yüklemek için ilk seçeneği seçin.

### 5. Kurulum Seçenekleri
- "Öntanımlı Kurulumu" seçin.
- Eğer Ubuntu'yu Windows'un yanına kurmak istiyorsanız, "Windows ile birlikte kur" seçeneğini seçin.

### 6. Kullanıcı Hesabı Oluşturma
- Kullanıcı adı ve şifre belirleyin. Şifrenizi not almayı unutmayın!

### 7. Kurulumu Tamamlama
- Kurulum tamamlandığında USB belleği çıkarın ve bilgisayarınızı yeniden başlatın.
- Ubuntu, bilgisayarınızda kullanıma hazır olacaktır.
